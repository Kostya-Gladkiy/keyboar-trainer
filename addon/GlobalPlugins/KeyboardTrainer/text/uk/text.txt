Що ви знаєте про незрячих?
У світі налічується 39 мільйонів незрячих людей.
Щороку ця кількість збільшується.
Для читання й письма незрячі використовують шрифт Брайля.
В його основі - комбінація з шести випуклих крапочок.
Існує також комп'ютерний брайль, який складається з восьми крапок.
Також незрячі використовують комп'ютери і спеціальні програми, які перетворюють текст на екрані в голос і промовляють його користувачам.
Такі програми є як платні, так і безкоштовні!
Багато хто вважає, що незрячі носять темні окуляри.
Але насправді це не завжди так.
Часто вони роблять це саме з метою захисту очей (наприклад, від гілок на вулиці).
Для орієнтування такі люди використовують спеціальні білі тростини.
Існує кілька видів тростин: складні й телескопічні, комбіновані або суцільні, тобто такі, які не поділяються на секції.
Біла тростина допомагає знаходити перешкоди й інформує інших про те, що йде незряча людина.
Орієнтуванню з тростинами навчають спеціалізовані інструктори.
На жаль, в Україні таких обмаль.